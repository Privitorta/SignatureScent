# Dimmi la tua Signature Scent e ti dirò chi sei
*made with “love”*

### ATTENZIONE
**Sconsiglio <u>vivamente</u> la lettura a chi:**

* ha un ego fragile, debole o similari  
* ha scarsa conoscenza di profumi  
* conosce poco la mia ironia  
* sa cosa vuole dalla vita (quindi non tu se sei qui)  
* ha una mamma o un papà che indossano profumi  
* si offende molto per le critiche  
* si sente sempre preso/a in causa

*Nota:* Se non sai nulla di profumi e ti piacerebbe sapere quale profumo potrebbe diventare la tua signature, ti suggerisco di non leggere questo documento prima di scrivermi; ti posso dare una mano. Poi, dopo che ne troviamo una per te, leggi pure il documento. No hard feelings.

### PREMESSE 
**Alcune cose importanti da tenere a mente *prima*, *durante* e *post* lettura:**

* non voglio in alcun modo fare frecciatine a persone, conoscenti, amici, fidanzati, madri, figli, sorelle, nessuno.
* per i profumi unisex, la valutazione è in base alla sezione in cui sono posti, quindi sto ponendo il giudizio solo a quel genere; se presente in entrambi vale per ambedue i sessi.
* tutti i profumi che ho messo sono profumi che ho sentito almeno una volta dal vivo, non ci sono blind reviews.  
* il mio giudizio si rifà a *stereotipi* e idee *personali* basate sulla piramide olfattiva e sull’esperienza.  
* sotto ad una plateale ironia, si cela un *pizzico* di vero (come sempre).  
* tanti profumi sono nella mia stessa collezione, non specifico sempre quali. *mi metto al vostro livello*

Il giudizio *perde* di valore se:  
* se usi il dupe del profumo che descrivo, in quanto considero *anche* il fattore economico.
* se il profumo ti è stato regalato, in quanto non è stato spontaneamente scelto e comprato.
* se ne usi solo un campioncino gratuito.
* se non ti appartiene, in quanto lo usi con poca coscienza.

Se **non hai** una signature scent ma vuoi comunque trovare i tuoi profumi in questo documento, tieni a mente che le critiche **non** sono pensate per essere *cumulabili*. Il giudizio è stato studiato su misura con l’idea che il profumo in questione sia la tua **signature**, e cercare più profumi che possiedi per farti un’idea che *somma* le critiche tra loro **non** è l’ideale.   
Ovvio che il fatto che non sia ideale non implichi necessariamente che sia tutto errato, ma l’uso non è stato originariamente pensato così, dunque è giusto specificarlo.

Se invece **hai** una signature scent e non la trovi in questo documento, molto probabilmente non l’ho inserita perchè:
* non ho ancora avuto modo di testare il profumo dal vivo.
* eccezionalmente, un profumo è assente per ridondanza del giudizio che gli spetterebbe (questi vengono omessi o, al limite, affiancati).
* alcuni profumi sono talmente poco famosi o conosciuti che eviterei di piazzarli in un documento del genere, che mira comunque a un taste abbastanza mainstream (*mainstream* non lo uso come termine negativo).
* non inserisco le Eau de Toilette.

Logicamente non prendo in considerazione richieste o suggerimenti, quindi chiunque mi scriva per recensire un profumo mancante non si aspetti che io lo faccia.

### FUNZIONAMENTO
**Una spiegazione breve di come sono strutturate e realizzate le “recensioni”:**

\[Brand\]\[Nome\]  
\[Foto\]  
\[Valutazione\]  
\[Giudizio\]

\[Brand\] è da chi viene venduto il profumo in questione, \[Nome\] è il nome del profumo.  
\[Foto\] è una foto della boccetta, per evitare fraintendimenti, o dare un’idea a chi non ricorda a memoria i profumi.  
\[Valutazione\] è un voto da 0 a 10 della fragranza senza mezzi termini, un giudizio puramente rivolto al prodotto come tale.  
\[Giudizio\] è il vero giudizio, hopefully, il motivo per cui sei qui. 

Il processo che *precede* la scrittura della mia recensione è facile.   
Immagino davanti a me (in un luogo che possa essere un parco, una discoteca, un bar, un’aula…) una persona con quel profumo addosso e provo a visualizzarne l’estetica, il carattere, la voce, i movimenti, provo a capire quante spruzzate ha fatto, quante angherie ha subito, qualche trauma pregresso… e poi traggo le mie conclusioni in base a quello che sento mentre immagino la scena.

Detto ció, non ho la minima intenzione di togliermi le responsabilità che derivano dall’aver condiviso questo *cimelio*.   
Se ti ci rivedi, *ask <u>yourself</u> some questions*, *don’t ask them to <u>me</u>*. 

Diamo il via alle danze!  

---